.. _3.0.0:

Versione 3.0
============

Il software GovWay è l'evoluzione della Porta di Dominio OpenSPCoop, e
riparte quindi dalla versione 3.0, riprendendo il precedente
versionamento del software OpenSPCoop.

GovWay recepisce le tante innovazioni dell'interoperabilità applicativa
intervenute nelle normative italiana ed europea e negli standard
internazionali. Il cambio di nome del progetto da OpenSPCoop a GovWay è
stato necessario per svincolare il prodotto da uno standard ormai
deprecato come SPCoop, mantenendo però il focus sulle funzioni di API
Gateway verticalizzato sulle forti peculiarità della Pubblica
Amministrazione italiana.

Avremmo voluto pubblicare la nuova versione contestualmente al rilascio
delle nuove linee guida di AGID, annunciate nel piano triennale per fine
2017. Il ritardo di questa specifica (alla data di rilascio sono
disponibili i soli primi due capitoli introduttivi) ci ha convinti a
rilasciare GovWay nella nostra "interpretazione" dell'attuale versione
della nuova specifica, in attesa di poterci adeguare alla versione
definitiva non appena disponibile.

Oltre al nuovo modello di interoperabilità (MI2018), Govway supporta
nativamente:

-  tutti i più recenti standard internazionali (i nuovi servizi RESTful,
   la gestione dei Token, in particolare per AUTH2 e OIDC, ed in
   generale tutte le ultime specifiche relative all'API Management);

-  le normative dell'interoperabilità europea, basate sul "building
   block" eDelivery del progetto CEF (Connecting European Facilities),
   utilizzate per gli scambi applicativi trans-europei;

-  la retrocompatibilità con SPCoop, ancora molto utilizzato e quindi
   per il momento sicuramente imprescindibile come protocollo di
   interoperabilità nella Pubblica Amministrazione Italiana.

-  infine GovWay introduce infine il concetto di "govlet", connettori
   pronti per i principali servizi della PA italiana. Al momento sono
   disponibili govlet per SIOPE+, PagoPA e Fatturazione Elettronica,
   tutti scaricabili dal sito govway.org, ma la libreria di govlet è in
   rapida evoluzione.

