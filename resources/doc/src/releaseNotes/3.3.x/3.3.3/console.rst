Miglioramenti alle Console di Gestione
---------------------------------------

Sono stati apportati i seguenti miglioramenti alle funzionalità di ricerca della console di gestione:

- Restyling grafico delle liste accessibili dal menù principale relativamente per i Soggetti, gli Applicativi, i Ruoli e gli Scope.

- Introdotti nuovi criteri di filtro per la ricerca degli applicativi e dei soggetti. È adesso possibile ricercarli per il loro utilizzo in erogazioni o fruizioni, anche specializzando la ricerca per tag o singola implementazione di API.

- Per tutti i principali oggetti presenti nel Registro (api, applicativi, soggetti, ruoli, scope ...) è adesso possibile conoscere in dettaglio dove sono utilizzati nelle configurazioni delle erogazioni e fruizioni.

- Il filtro di ricerca 'API / Soggetto Erogatore', presente tra i criteri di ricerca nella lista delle erogazioni o fruizioni, permetteva di individuare tutte le entità che contengono il parametro di ricerca indicato nel nome del soggetto erogatore o nel nome stesso associato alla erogazione o fruizione. Il parametro viene adesso utilizzato anche per verificare una corrispondenza sul nome dell'API implementata che, soprattutto in API di tipo SOAP dove viene utilizzato il nome del port-type, può differire dal nome dell'erogazione o fruizione.

- Dopo aver creato un oggetto sul registro, il filtro di ricerca viene impostato automaticamente con il nome di tale oggetto al fine di poterlo visualizzare immediatamente nella lista.

- Il filtro per Tag presente nei criteri di ricerca presenta adesso solamente i tag assegnati alle API relative al Profilo di Interoperabilità selezionato.

- Durante l'aggiornamento dell'interfaccia di un API è adesso possibile:

	- indicare se aggiornare o meno le risorse/azioni esistenti;
	- indicare se eliminare le risorse non più esistenti nella nuova interfaccia.


