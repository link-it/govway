Miglioramenti alla Console di Gestione
---------------------------------------

Su ogni oggetto del registro è adesso possibile indicare una descrizione contenente fino a 4000 caratteri.

Inoltre sono adesso consultabili le informazioni su chi e quando ha creato o modificato un oggetto tramite la nuova voce 'Proprietà' utilizzabile tramite il menù "tre puntini" presente sia nell'elenco che nel dettaglio di un oggetto.

Infine sono state riviste le schede di visualizzazione dei dettagli di una API, di una erogazione o fruizione e di un gruppo di configurazioni per i seguenti aspetti:

- la descrizione viene visualizzata solo se definita ed è possibile aggiungerla tramite un'azione dedicata presente tra le informazioni sul nome dell'oggetto;
- vengono visualizzate le informazioni riguardanti la data di creazione, la data di ultima modifica e gli utenti che hanno effettuato tali operazioni.
